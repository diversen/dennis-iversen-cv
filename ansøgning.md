---
mainfont: FreeMono
---

# Ansøgning (Softwareudvikler til Aarhus Stadsarkiv)

Aarhus Stadsarkiv lyder som en spændende arbejdsplads, og jeg kan se at I benytter redskaber, hvor jeg alt i alt har god erfaring.

På min seneste arbejdsplads vedligeholdt jeg to større Python projekter. Disse var begge baseret på Django. Til disse projekter benyttede vi ligeledes PostgreSQL, selvom det meste SQL var gemt bort bag Djangos ORM. Disse projekter blev afviklet på Linux servere, og vi benyttede Docker til at opsætte vores udviklingsmiljø.

Jeg har arbejdet mange år med SQL servere (primært MySQL) og forskellene mellem MySQL, PostgreSQL (og SQLite) syntaks er sjældent væsentlig - set fra en udviklers perspektiv.
 
Jeg er ligeledes mangeårig bruger af git, og jeg har en del open-source kode på [github.com/diversen](https://github.com/diversen)

På frontend har jeg ligeledes stor erfaring med Javascript, HTML og CSS.

Jeg har arbejdet med projekter som benytter sig af testdrevet softwareudvikling.

At stikordene er performance, robusthed og dokumentation passer mig godt. Jeg har arbejdet med mange forskellige typer af projekter, og jeg har altid været opmærksom på at skrive dokumentation og at skrive test til min kode (hvis dette var et krav).

Jeg er praktisk anlagt og går efter at få tingene til at virke fejlfrit. Jeg er god til at samarbejde og deltage i større projekter. Jeg er uddannet ved Aalborg Universitet i Dansk og Medievidenskab for en del år siden. Mit humør er som regel godt.

Jeg møder gerne op til en samtale, hvis I ønsker at høre mere fra mig.

Vh Dennis Iversen